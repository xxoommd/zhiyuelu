示众曰：​「凡说法须用应时应节。​」时有僧出问曰：​「四黄四赤时如何？​」师曰：​「三月杖头挑。​」曰：​「为甚么满肚皮贮气？​」师曰：​「争奈一条绳何。​」曰：​「如何得出气去？​」师曰：​「直待皮穿。​」僧问：​「如何是三宝？​」师曰：​「禾麦豆。​」曰：​「学人不会。​」师曰：​「大众欣然奉持。​」又示众云：​「若论此事，眨上眉毛，早已蹉过了也。​」时麻谷出问：眨上眉毛即不问：​「如何是此事？​」师云：​「蹉过也。​」谷乃掀禅床。师便打。雪窦显云：​「两个有头无尾汉，眉毛未曾眨上，说甚么此事蹉过。​」寻有僧问：​「眉毛为甚长庆代云：​「悄然。​」不眨上？​」窦便打。妙喜拈曰：​「蹉过麻谷也不知。​」