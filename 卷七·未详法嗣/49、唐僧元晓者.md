海东人。初航海而至，将访道于名山。独行荒陂，夜宿冢间。渴甚，引手掬于穴中，得泉甘凉。黎明视之，髑髅也，大恶之，尽欲呕去。忽猛省，大叹曰：​「心生则种种法生，心灭则髑髅不二。如来大师曰：『三界唯心。』岂欺我哉。​」遂不复求师。还海东，疏《华严经》​。​《林间录》曰：​「玄沙备禅师薪于山中，旁僧呼曰：『和尚看虎。』玄沙见虎，顾僧曰：『是你。』灵润法师山行，野烧迅飞而来，同游者皆避之，润安步如常。曰：『心外无火，火实是心，谓火可逃，无由免火。』火至而灭。严阳尊者，单丁住山，蛇虎就手而食。归宗常公刈草，见蛇茭之。傍僧曰：『久闻归宗，今日乃见。』一粗行沙门常曰：『你粗我粗耶？吾闻亲近般若，有四种验心，谓就理、就事、入就、出就。事理之外，宗门又有四藏锋之用，亲近以自治，藏锋之用以治物。』」