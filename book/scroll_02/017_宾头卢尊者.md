
> 因阿育王内宫斋三万大阿罗汉，躬自行香，见第一座无人，王问其故。海意尊者曰：​「此是宾头卢位，此人近见佛来。​」王曰：​「今在何处？​」者曰：​「且待须臾。​」言讫，宾头卢从空而下。王请就座礼敬。者不顾，王乃问：​「承闻尊者亲见佛来，是否？​」者以手策起眉曰：​「会么？​」王曰：​「不会。​」者曰：​「阿耨达池龙王曾请佛斋，吾是时亦预其数。​」翠岩真云：​「且道甚么处见，直饶雪天缥缈，湖光澹荡，且莫说梦。​」
