于涅槃会上放下屠刀，立便成佛。自云：​「是贤劫千佛一数。​」东山覺拈云：​「今时丛林将为广额是过去一佛，权现屠儿，且喜没交涉。又谓广额是杀人不眨眼底汉，飏下屠刀，立便成佛，且喜没交涉。又道广额飏下屠刀，曰：我是千佛一数。​」这一佛多少分明，且喜没交涉。要识广额么？夹路桃花风雨后，马蹄何处避残红。文殊思业禅师世为屠宰，一日戮猪次，忽洞彻心源，遂弃业为比丘。述偈曰：​「昨日夜叉心，今朝菩萨面。菩萨与夜叉，不隔一条线。​」往见文殊心道禪师，道佛鉴法嗣也。殊曰：​「你正杀猪时，见个甚么？便乃剃头行脚。​」师遂作鼓刀势。殊喝曰：​「这屠儿，参堂去。​」师便下参堂。住文殊日，上堂，举赵州勘婆话乃曰：​「勘破婆子，面青眼黑。赵州老汉，瞒我不得。​」