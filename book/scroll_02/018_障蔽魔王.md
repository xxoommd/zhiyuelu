> 领诸眷属，一千年随金刚齐菩萨觅起处不得。忽一日得见，乃问曰：​「汝当依何而住？我一千年觅汝起处不得。​」齐曰：​「我不依有住而住，不依无住而住，如是而住。​」法眼云：障蔽魔王不见金刚齐。即从只如金刚齐，还见障蔽魔王么？妙喜曰：既觅起处不得，一千年随从底是甚么？金刚齐云：我不依有住而住，不依无住而住，互相热谩。法眼道：障蔽魔王不见金刚齐，即且从只如金刚齐，还见障蔽魔王么？恁么批判，也是看孔着楔。即今莫有知得妙喜起处底么？随后咄云：寐语作么？


