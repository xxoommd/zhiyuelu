
> 参五十三员善知识，末后到弥勒阁前，见楼阁门闭，瞻仰赞叹。见弥勒从别处来，善财作礼曰：​「愿楼阁门开，令我得入。​」寻时，弥勒至善财前，弹指一声，楼阁门开。善财入已，阁门即闭。见百千万亿楼阁，一一楼阁内有一弥勒，领诸眷属并一善财，而立其前。善财因无著菩萨问曰：​「我欲见文殊，何者即是？​」财曰：​「汝发一念心清净即是。​」无著曰：​「我发一念心清净，为甚么不见？​」财曰：​「是真见文殊。​」须菩提尊者
