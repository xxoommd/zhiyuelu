
> 谒大别道，因看廓然无圣之语，忽尔失笑曰：​「达摩元在这里。​」道誉之，往参佛鉴、佛眼，皆蒙赏识。次谒圆悟于金山，悟不肯。悟迁住云居，师从之。虽有信入，终以鲠膺之物未去为疑。会悟问参徒：​「生死到来时如何？​」僧曰：​「香台子笑和尚。​」次问师：​「汝作么生？​」师曰：​「草贼大败。​」悟曰：​「有人问你时如何？​」师拟答，悟凭凌曰：​「草贼大败。​」师即彻证。悟以拳击之，师拊掌大笑。悟曰：​「汝见甚么便如此？​」师曰：​「毒拳未报，死劫不忘。​」悟归昭觉，命首众。
