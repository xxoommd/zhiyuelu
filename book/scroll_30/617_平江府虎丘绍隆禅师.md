> 初谒长芦信禅师，得其大略。有传圆悟语至者，师读之叹曰：​「想酢生液，虽未浇肠沃胃，要且使人庆快。第恨未聆督就耳。​」遂由宝峰，依湛堂客黄龙，扣死心禅师。次谒圆悟，一日入室，悟问曰：​「见见之时，见非是见。见犹离见，见不能及。​」举拳曰：​「还见么？​」师曰：​「见。​」悟曰：​「头上安头。​」师闻脱然契证。悟叱曰：​「见个甚么？​」师曰：​「竹密不妨流水过。​」悟肯之。寻俾掌藏教。有问悟曰：​「隆藏主柔易若此，何能为哉。​」悟曰：​「瞌睡虎耳。​」


