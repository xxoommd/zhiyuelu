参圜悟一日朝回，至天津桥马跃，忽有省，通身汗流。直造天宁，适悟出门，遥见便唤曰：​「居士且喜大事了毕。​」公厉声曰：​「和尚眼花作么？​」悟便喝，公亦喝。于是机锋迅捷，凡与悟问答，当机不让。及迁吏部，方在壮岁。遽乞祠禄，归闽连江，筑庵自娱。一日示微恙，索汤沐浴毕，遂趺坐作偈曰：​「漫说从来牧护，今日分明呈露。虚空掺倒须弥，说甚向上一路。​」掷笔而逝。