> 参圆悟于瓯阜，公欣然就其炉锤，悟不少假。公固请，悟曰：​「此事要得相应，直须是死一回始得。​」公默契，尝自疏之。其略曰：​「家贫遭劫，谁知尽底不存。空室无人，几度贼来亦打。​」悟见，嘱令加护。绍兴庚申冬谒大慧，慧闻令击鼓入室，公欣然袖香趋之。慧曰：​「赵州洗钵盂话，居士作么生会？​」公曰：​「讨甚么碗？​」拂袖便出。慧起挡住曰：​「古人向这里悟去，你为甚么不悟？​」公拟对，慧拖之曰：​「讨甚么碗？​」公曰：​「还这老汉始得。​」


