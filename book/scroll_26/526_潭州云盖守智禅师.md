> 游方，至双岭寺，谒法昌遇禅师。遇方附火，师揭帘，遇诟曰：​「谁故出我烟？​」师反走，遇呼曰：​「来。汝何所来。​」曰：​「大宁。​」遇曰：​「三门夜来倒，知否？​」师愕然曰：​「不知。​」遇曰：​「吴中石佛，大有人不曾得见。​」师惘然，即展拜。遇使谒翠岩真，久之无省。及谒黄龙于积翠，始尽所疑。政和五年三月七日，升座说偈曰：​「未出世头如马杓，出世后口如驴嘴。百年终须自坏，一任天下卜度。​」归方丈安坐，良久乃化。


