> 通大小乘。佛照谢事居景德，师问照曰：​「禅家言多不根，何也？​」照曰：​「汝习何经论？​」曰：​「诸经粗知，颇通《百法》​。​」照曰：​「只如昨日雨今日晴，是甚么法中收？​」师懵然。照举痒和子击曰：​「莫道禅家所言不根好。​」师愤曰：​「昨日雨今日晴，毕竟是甚么法中收？​」照曰：​「第二十四时分不相应法中收。​」师恍悟，即礼谢。后归蜀居讲会，以直道示徒，不泥名相。


