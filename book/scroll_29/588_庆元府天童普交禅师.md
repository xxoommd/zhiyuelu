
> 因为檀越修忏摩。有问曰：​「公之所忏罪，为自忏耶？为他忏耶？若自忏罪，罪性何来？若忏他罪，他罪非汝，乌能忏之？​」师不能对。遂改服游方，造泐潭。足才踵门，潭即呵之。师拟问，潭即曳杖逐之。一日，忽呼师至丈室曰：​「我有古人公案，要与你商量。​」师拟进语，潭遂喝。师豁然领悟，乃大笑。潭下禅床执师手曰：​「汝会佛法耶？​」师便喝，复拓开，潭大笑。
