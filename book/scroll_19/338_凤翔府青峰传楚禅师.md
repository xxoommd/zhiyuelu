一日洛浦问：​「院主去甚么处来？​」师曰：​「扫雪来。​」浦曰：​「雪深多少？​」师曰：​「树上总是。​」浦曰：​「得即得，汝向后住个雪窟定矣。​」后访白水，水曰：​「见说洛浦有生机一路，是否？​」师曰：​「是。​」水曰：​「止却生路，向熟路上来。​」师曰：​「生路上死人无数，熟路上不着活汉。​」水曰：​「此是洛浦底，你底作么生？​」师曰：​「非但洛浦，夹山亦不奈何。​」水曰：​「夹山为甚么不奈何？​」师曰：​「不见道生机一路。​」