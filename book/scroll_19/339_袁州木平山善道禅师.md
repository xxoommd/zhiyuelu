
> 初谒洛浦问：​「一沤未发已前，如何辨其水脉？​」浦曰：​「移舟谙水脉，举桌别波澜。​」师不契，乃参蟠龙，语同前问。龙曰：​「移舟不别水，举桌即迷源。​」师从此悟入。云峰悦云：​「木平若于洛浦言下悟去，犹较些子。可惜许，向蟠龙死水里淹杀。后有问：如何是木平？对云：不劳斧斤。果然只在这里。诸禅德，大凡发足游方，也须甄别邪正，识辨真伪，带些眼筋始得。然虽如是，贼过后张弓。​」妙喜曰：​「云峰此语，亦能瞎人眼，亦能开人眼。​」
