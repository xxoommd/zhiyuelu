
> 僧曰：​「道士莫背佛？​」道流曰：​「大德本教中道，佛身充满于法界，向甚么处坐得？​」僧无对。法眼代云：​「识得汝。​」

> 又有一行者隨法师入佛殿，行者向佛而唾。法师曰：​「行者少去就，何以唾佛？​」行者曰：​「将无佛处来，与某甲唾？​」法师无对。沩山云：​「仁者却不仁者，不仁者却仁者。​」仰山代法师云：​「但唾行者。​」又云：​「行者若有语，即向伊道，还我无行者处来。​」
