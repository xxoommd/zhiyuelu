与岩头、雪峰过江西，到一茶店吃茶次，师曰：​「不会转身通气者，不得茶吃。​」头曰：​「若恁么，我定不得茶吃。​」峰曰：​「某甲亦然。​」师曰：​「这两个老汉，话头也不识？​」头曰：​「甚处去也？​」师曰：​「布袋里老鸦，虽活如死。​」头退后曰：​「看。看。​」师曰：​「奯公且置，存公作么生？​」峰以手画一圆相，师曰：​「不得不问。​」头嗬呵曰：​「太远生。​」师曰：​「有口不得茶吃者多。​」巨良禅客参，礼拜了便问：​「一镞破三关时如何？​」师曰：​「放出关中主看。​」良曰：​「恁么则知过必改。​」师曰：​「更待何时？​」良曰：​「好只箭，放不着所在。​」便出去。师曰：​「阇黎，且来。​」良回首，师下禅床擒住曰：​「一镞破三关即且置，试为钦山发箭看。​」良拟议，师打七棒曰：​「且听个乱统汉，疑三十年。​」有僧举似同安察，安曰：​「良公虽解发箭，要且未中的。​」僧便问：​「未审如何得中的去？​」安曰：​「关中主是甚么人？​」僧回举似师，师曰：​「良公若解恁么，也免得钦山口。然虽如此，同安不是好心，亦须看始得。​」雪窦显颂云：​「与君放出关中主，放箭之徒莫莽卤。取个眼兮耳必聾，舍个耳兮目双瞽。可怜一鏃破三关，的的分明箭后路。君不见玄沙有言兮，大丈夫先天为心祖。​」天童覺云：​「山推岳积来，瓦解冰消去，则时人知有，与我放出关中主看，且合作么生？有底道，当时便喝，当时便掌。然则一期瞎用则得，要且未是关中主在，还体得么？当堂不正坐，那赴两头机。​」