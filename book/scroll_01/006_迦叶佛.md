---
description: 贤劫第三尊
---


偈曰：​「一切众生性清净，从本无生无可灭；即此身心是幻生，幻化之中无罪福。​」

《长阿含经》云：​「人寿二万岁时，此佛出世。​」种婆罗门，姓迦叶。父梵德，母财主。居波罗奈城。坐尼拘律树下，说法一会，度人二万。神足二：一提舍，二婆罗婆。侍者善友子集军。幻寄曰：​「始予录《指月录》​，七佛第书其偈，​《阿含》化迹皆削焉。既见世之人，粗闻即心即佛者，率多拨无报化，乃悟昔人载此之妙密。盖偈阐法身之极致，​《阿含》示化迹之大略。可谓断常俱遣，事理两融者矣。​《传灯》成于道原，而裁定于杨大年，其旨不苟也。因具录之，此录稍录神通亦以此。​」