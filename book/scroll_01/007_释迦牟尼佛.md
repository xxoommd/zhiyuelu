---
description: 贤劫第四尊
---

> 姓刹利，父净饭王，母摩耶。刹利氏自天地更始，阎浮洲初辟已来，世为王。佛历劫修行，值燃灯佛授记，于此劫作佛。后于迦叶佛世，以菩萨成道。上生睹史陀天，名护明大士，及应运时至，乃降神于摩耶。当此土周昭王二十四正宗作「九」年甲寅四月初八日，自摩耶右胁诞生。生时放大智光明，照十方世界。地涌金莲花，自然捧双足。一手指天，一手指地，周行七步，目顾四方曰：​「天上天下，惟吾独尊。​」

译：释迦牟尼姓刹利（刹帝利，古印度四大家族之一），父亲是净饭王，母亲是摩耶。刹利氏从天地开始形成、阎浮洲刚刚开辟以来，世代都是国王。佛（释迦牟尼）经历了长久的劫数修行，遇到燃灯佛给他授记，说他会在此劫成为佛。后来在迦叶佛的时代，以菩萨的身份成就佛道。上升到睹史陀天，名叫护明大士，等到机缘来时，降临到人间，投生于摩耶夫人。当时中原大陆为周昭王二十四年（正宗记为九年）甲寅四月初八日，从摩耶夫人的右肋诞生。出生时放大智光明，照十方世界。地上涌出金莲花，自然而然捧住双脚。（释迦牟尼）一手指天，一手指地，周行七步，环顾四方说道：​「天上天下，惟吾独尊。​」

注1：净饭王。古印度迦毗罗卫国的国王。姓乔达摩，名字叫首图驮那，意思是纯净的稻米，所以称为净饭王，属于释迦族。

注2：摩耶。又作摩贺摩耶、摩耶王后，是邻邦天臂城善觉王的女儿，属释迦族。

注3：释迦族。据说是古印度甘蔗王的后代。传说中甘蔗王是人类始祖摩奴的长子。

注4：阎浮洲。佛教（婆罗门教）相传，宇宙的中枢是一座金山，名须弥山。须弥山的四面是四大部洲：东胜神洲、南赡部洲（即阎浮洲）、西牛贺洲、北俱芦洲。分别由四大天王守卫：东方持国天王、南方增长天王、西方广目天王、北方多闻天王。

注5：燃灯佛（有时作“然灯”）。过去庄严劫中千佛之一。据说如来在燃灯佛那里休行，燃灯佛授予印证。

注6：正宗，即《传法正宗记》，作者契嵩，字仲灵，藤州镡津人，今广西梧州藤县。本书于宋仁宗至和二年（1055）起稿，嘉钓六年（1061）完成。

> 云门云：​「我当时若见，一棒打杀，与狗子吃。贵图天下太平。​」云峰悦云：​「云门虽有定乱之谋，且无出身之路。​」琅班觉云：​「云门可谓：将此深心奉尘刹，是则名为报佛恩。​」僧问九峰虔云：​「承闻和尚有言，诸圣间出，只是传语人。是否？​」曰：​「是。​」曰：​「世尊一手指天，一手指地云：『天上天下，惟吾独尊。』为甚么却唤作传语人？​」峰曰：​「只为一手指天，一手指地，所以唤作传语人。​」

译：云门（文偃禅师）说：“我当时如果见到（佛陀出生），就一棒打死，拿去喂狗。只求天下太平。” 云峰文悦说：云门虽然有治理乱世的谋略，但却没有成佛之路。琅玡觉（慧觉禅师）说：“云门可以说是：将此深厚的心意奉献给世间，这就叫做报答佛恩。”有僧人问九峰虔（道虔禅师）说：“听闻和尚曾经说过，诸位圣人相继出世，只不过是传话人。是这样吗？” 道虔说：“是。” 僧人又说：“世尊（佛陀）一手指天，一手指地说：‘天上天下，惟吾独尊。’为什么却被称作传话人呢？” 九峰虔说：“只因他一手指天，一手指地，所以才叫作传话人。”

> 自降生后，种种神异，具如经言。至四十二正宗作「二十七」年，年十九，二月八日，欲求出家。而自念言：​「当复何遇。​」即于四门游观，见生老病死四等事，心有悲喜，而作思维，此老、病、死、终可厌离。于是夜子时，有净居天人于窗牖中叉手白言：​「出家时至，可去矣。​」于是诸天捧所乘马足，超然凌虚逾城而去。曰：​「不断八苦，不成无上菩提，不转法轮，终不还也。​」净饭王思甚，遣其臣劝谕还宫者万计，确然不回，入檀特山修道。始于阿蓝迦蓝处三年。学不用处定，知非便舍。复至郁头蓝弗处三年。学非非想定，知非亦舍。又至象头山，同诸外道日食麻麦，经于六年。世尊自思曰：​「今此苦行非正解脱，吾当受食而后成佛。​」即沐浴于尼连河，天为之偃树，世尊援之而出，受牧牛氏女所献乳糜。寻诣毕钵树下，天帝化人，撷瑞草以藉坐，景云祥风四起纷披。天魔念世尊道成，且受折抑，率众作难，穷现可怖可欲诸境。世尊洎然不动，以指按地，地大震，魔皆颠仆，于是降之。故经云：​「以无心意、无受行，而悉摧伏诸外道。​」先历试邪法，示诸方便，发诸异见，令至菩提。乃于穆王三年癸未正宗作「昭王三十三年戊寅」岁，二月七日之夕，入正三昧。至八日明星出时，廓然大悟，成等正觉。乃叹曰：​「奇哉。一切众生，具有如来智能德相，但以妄想执着不能证得。​」时年三十矣。或云成道于腊月八日，以周正二月，乃夏正腊月也。成道后六年，归为净饭王说法。王大喜，遣其族五百贵子，从之出家。

译：（释迦牟尼）降生后，出现了种种神奇之事，完全都如经书中所说。到了周昭王四十二年（正宗记二十七年），释迦牟尼十九岁，二月初八那天想要出家。自言自语道：“应当再遇到什么呢？”于是从四门外出游历，见到了生老病死四类事件，内心既悲又喜，进而思考：老、病、死终究是让人厌恶摒弃的。当夜子时，净居天人（佛教八位护法天生之一：净居大自在天）在窗户中叉手说道：出家的时候到了，可以走了。于是诸天（猜测就是净居天人），捧着（释迦牟尼）的马，凌空飞出城去。释迦牟尼说：“不断八苦，不成无上菩提，不转法轮，终不还也。”其父亲净饭王很思念他，派遣了数万名大臣去规劝释迦牟尼回家，但他非常笃定不回，进入檀特山进行修行。刚开始跟随阿蓝迦蓝修行了三年，学习“不用定处”，意识到这个修行方法不对，便舍弃了。又到郁头蓝弗那里修行了三年，学习“非非想定”，发现这种方法也不对也舍弃了。然后到象头山，和很多外道之人吃麻籽和麦子，就这样过了六年。世尊（释迦牟尼）自行思考：“如今这种苦行是不正确的解脱之道，我应该接受食物，而后成佛。”于是在尼连河中沐浴，上天为此让树木弯曲下来以便他攀援上岸，世尊拉着树枝从河中出来，接受了牧牛人家女儿所献的乳糜（粥）。不久后到毕钵罗树下，天帝化作凡人，摘取祥瑞的草当作坐垫，祥云吉风从四面涌起。天魔想到世尊如果道业修成，自己将受制，就率领众魔发难，极尽所能地呈现出恐怖诱人的景象。世尊安然不动，用手指按压大地，大地剧烈震动，众魔都跌倒在地，于是（世尊）降伏了他们。所以佛经上说：​“以无心意、无受行，而悉摧伏诸外道。​”（大意：凭借无念之心境、无受行摧毁各种歪门邪道。）然后逐个尝试邪门的法术，展示各种方便法门，引发各种异常的现象，让众人达到菩提（觉悟）境界。到了周穆王三年癸未年（正宗作三十三年戊寅）年，二月七日的晚上，进入正定（三昧为梵语音译，指正定境界）。到八日早晨启明星出现时，豁然彻底觉悟，成就了无上正等正觉。于是感叹道：“奇妙啊！一切众生，都具备如来的智慧德行，只是因为妄想和执着而不能证得正果。” 当时（释迦牟尼）三十岁。也有人说（他）是在腊月八日成道的，因为周历的二月，正是夏历的腊月。成道之后六年，（释迦牟尼）回去为净饭王讲说佛法。净饭王非常高兴，派遣他族中的五百个优秀子弟，跟随（释迦牟尼）出家。

> 世尊一日升座，大众集定。文殊白椎曰：​「谛观法王法，法王法如是。​」世尊便下座。
译：有一天世尊登上法座，众人集合。文殊菩萨敲击椎子说道：仔细观瞧法王（释迦牟尼）的佛法，法王的佛法就是这样。世尊便走下了法座。

> 芭蕉彻云：​「忙忙者匝地普天。​」雪窦颂云：​「列圣丛中作者知，法王法令不如斯。会中若有仙陀客，何必文殊下一椎。​」幻寄曰：​「于斯荐得，则《华严论》所谓：『未离兜率，已降王宫，未出母胎，度人已毕。十世古今，始终不离于当念；无边刹境，自他不隔于毫端。』是顾虎头画人影，虽得其神，而终是画香严上树话，雪峰望州亭与汝相见了也，话玄沙三种病人：亡僧面前、触目菩提、深山岩崖佛法。高峰见雪岩，岩问睡着未梦主人，都是依样画猫儿。咦。此俱是画，如何是真？咄。不见云门云：且道非非想天，今有几人退位，过此更参三十年。​」

> 世尊一日升座，默然而坐。阿难白椎曰：​「请世尊说法。​」世尊云：​「会中有二比丘犯律行，故我不说法。​」阿难以他心通观是比丘，遂乃遣出。世尊还复默然。阿难又白：​「适来为二比丘犯律，是二比丘已遣出，世尊何不说法。​」世尊云：​「吾誓不为二乘声闻人说法。​」便下座。南堂静云：​「前箭犹轻，后箭深。​」

> 世尊一日升座，迦叶白椎曰：​「世尊说法竟。​」便下座。世尊在切利天为母说法，优填王思佛，命匠雕栴檀像。及世尊下忉利天，像亦出迎。世尊三唤三应，乃云：​「无为真佛实在我身。​」咦。在哪一个身？

> 世尊在忉利九十日，及辞天界而下，四众八部，俱往空界奉迎。有莲花色比丘尼作念云：​「我是尼身，必居大僧后见佛。不如用神力变作转轮圣王，千子围绕。​」最初见佛，果满其愿。世尊才见，乃诃云：​「莲花色比丘，汝何得越大僧见吾。汝虽见吾色身，且不见吾法身。须菩提岩中宴坐，却见吾法身。​」荐福怀云：​「莲花色比丘被热谩且致，还知瞿昙老人性命在别人手里么？​」

> 世尊示随色摩尼珠，问五方天王：​「此珠所作何色？​」时五方天王互说异色。世尊藏珠，复抬手曰：​「此珠作何色？​」天王曰：​「佛手中无珠，何处有色？​」世尊曰：​「汝何迷倒之甚。吾将世珠示之，便强说有青黄赤白色。吾将真珠示之，便总不知。​」时五方天王悉自悟道。世尊因黑氏梵志献合欢梧桐花，佛召仙人：​「放下着。​」梵志放下左手一株花，佛又召仙人：​「放下着。​」梵志又放下右手一株花。佛又召仙人：​「放下着。​」梵志曰：​「吾今两手俱空，更教放下个甚么？​」佛曰：​「吾非教汝放舍其花，汝当放舍外六尘、内六根、中六识，一时舍却，无可舍处，是汝放身命处。​」梵志于言下悟无生忍。世尊因普眼菩萨欲见普贤，不可得见，乃至三度入定，遍观三千大千世界，觅普贤不可得见，而来白佛。佛曰：​「汝但于静三昧中起一念，便见普贤。​」于是普眼才起一念，便见普贤向空中乘六牙白象。

> 云居舜云：​「诸仁者，且作么生会。​」云居道：​「普眼推倒世尊，世尊推倒普眼，你道普贤在甚处？​」

> 世尊因五通仙人问：​「世尊有六通，我有五通。如何是那一通？​」佛召五通仙人，仙人应诺。佛曰：​「那一通你问我？​」雪窦显云：​「老胡元不知有哪一通，却因邪打正。​」琅野觉云：​「世尊不知，可谓因正而打邪。五通不知，因邪而打正。​」

> 云峰悦云：​「大小瞿昙被外道勘破了，有旁不肯底出来。我要问你：作么生是哪一通？​」翠岩芝云：​「五通如是问，世尊如是答，要且不会那一通。​」宝叶源颂云：​「那一通，你问我。口是祸门，招因带果。惭愧慈悲大法王，丙乙离壬不属火。​」

> 断桥伦颂云：​「那一通，你问我。玄关倒插无须锁。等闲一掣掣得开，三个老婆对坐。​」妙喜云：​「今时有一种弄泥团汉，往往在那一通处错认定盘星。​」

> 世尊一日敕阿难：​「食时将至，汝当入城持钵。​」​，诺。世尊曰：​「汝既持钵，须依过去七佛仪式。​」阿难伎「如何是七佛仪式？​」世尊召阿难，阿难应诺。世尊曰：​「钵去。​」世尊因有比丘问：​「我于世尊法中见处即有，证处未是。世尊当何所示？​」世尊曰：​「比丘某甲当何所示，是汝此问。​」世尊因耆婆善别音响，至一冢间，见五髑髅，乃敲一髑髅问耆婆：​「此生何处？​」曰：​「此生人道。​」又敲一曰：​「此生何处？​」曰：​「此生天道。​」又别敲一问耆婆：​「此生何处？​」耆婆罔知生处。世尊因七贤女游尸陀林，一女指尸曰：尸在这里，人在甚处去？一女曰：​「作么作么？​」诸姊谛观，各各契悟。感帝释散花曰：​「惟愿圣姊有何所须，我当终身供给。​」女曰：​「我家四事七珍悉具足，惟要三般物。一要无根树子一株，二要无阴阳地一片，三要叫不响山谷一所。​」帝释曰：​「一切所须，我悉有之。若三般物，我实无得。​」女曰：​「汝若无此，争解济人？​」帝释罔措，遂同往白佛。佛曰：​「憍尸迦，我诸弟子大阿罗汉，不解此义，唯有诸大菩萨乃解此义。​」世尊因地布发掩泥，献花于燃灯佛。燃灯见布发处，遂约退众，乃指地曰：​「此一方地，宜建一梵刹。​」时众中有一贤于长者，持标于指处插曰：​「建梵刹竟。​」时诸天散花相赞。世尊尝于阿难行次，见一古佛塔。世尊便作礼，阿难曰：​「此是甚么人塔？​」世尊曰：​「过去诸佛塔。​」阿难曰：​「过去诸佛是甚么人弟子？​」世尊曰：​「是吾弟子。​」阿难曰：​「应当如是。​」世尊因自恣日文殊三处过夏，迦叶欲白椎摈出，才拈椎，乃见百千万亿文殊。迦叶尽其神力，椎不能举，世尊遂问迦叶：​「汝拟摈那个文殊？​」迦叶无对。

> 昭觉勤云：​「可惜放过一着，待释迦老子道你欲摈那个文殊，便与一椎，看他作么合杀？​」云居元云：​「一家有事百家忙。​」

> 城东有一老母，与佛同生，不欲见佛。每见佛来，即便回避。虽然如此，回顾东西，总皆是佛。

> 遂以手掩面，乃至十指掌中，总皆是佛。雪窦显云：​「它虽是个老婆，宛有丈夫之作。既知回避稍难，不免吞声饮气。如今不欲见佛，即许你，切忌以手掩面，何故？明眼底觑着，将谓雪窦门下教你老婆禅。​」

> 世尊因文殊至诸佛集处，值诸佛各还本处，唯有一女人近于佛坐而入三昧。文殊乃白佛云：​「何此人得近佛，而我不得？​」佛告文殊：​「汝但觉此女令从三昧起，汝自问之。​」

> 文殊绕女人三匝，鸣指一下，乃托至梵天，尽其神力而不能出。世尊曰：​「假使百千文殊，亦出此女人定不得。下方过四十二恒河沙国土，有罔明菩萨，能出此女人定。​」须臾，罔明大士从地涌出，作礼世尊。世尊敕罔明出，罔明却至女子前，鸣指一下，女子于是从定而出。五云逢云：​「不惟文殊不能出此定，但恐如来也出此定不得，只如教意，怎生体解。​」

> 翠岩真好问僧：文殊是七佛之师，因甚出女子定不得？罔明从下方来，因甚却出得女子定？莫有能对者，独英劭武方其问时，以手掐其膝而去。真笑曰：卖匙箸客未在。洪觉范曰：教中有女子出定因缘，丛林商略甚众，自非道眼明白，亲见作家未能明也。大愚芝禅师每问僧曰：文殊是七佛之师，为甚出女子定不得？罔明菩萨下方而至，但弹指一声便能出定？莫有对者。乃自代云：​「僧投寺里宿，贼打不防家。​」予滋爱其语，作偈记之曰：​「出定只消弹指，佛法岂用工夫。我今要用便用，不管罔明文殊。​」云庵和尚见之，明日升座，用前话，乃曰：​「文殊与罔明见处。还有优劣也无？若言无，文殊何故出女子定不得。只如今日行者击动法鼓，大众同到座前，与罔明出女子定，是同是别？​」良久曰：​「不见道，欲识佛性义，当观时节因缘。大众总是祖师门下客，参玄上士试谛观看。若见得，出家事毕，解脱安乐，世俗尘劳不用闲观。​」喝一喝。下座。云庵亦有偈曰：​「佛性天真事，谁云别有师。罔明弹指处，女子出禅时。不费纤毫力，何曾动所思。众生总平等，日用自多疑。​」妙喜云：有一种商量古人公案谓之针线工夫，又谓之郎君子弟禅。禅如商量，女子出定语，云：文殊是七佛之师，为甚么出女子定不得？云：文殊与女子无缘。罔明是初地菩萨，为甚么出得女子定？云：与女子有缘。下语云：冤有头，债有主。又有商量道：文殊不合有心，所以出女子定不得。罔明无心，所以出得。下语云：有心用处还成错，无意求时却宛然。又有商量道：文殊为甚么出女子定不得？杓柄在女子手里。罔明为甚么出得？如虫御木。又云：因风吹火。又云：争奈女子何。邪解甚者，至于作女子入定势，出定势，推一推，弹指一下，哭苍天数声，伏惟尚飨，拂袖之类，冷地看来，惭惶杀人。妙喜颂云：​「出得出不得，是定非正定。罔明与文殊，丧却穷性命。​」

> 圜悟勤颂云：​「大定等虚空，廓然谁辨的，女子与翟昙，据令何条直。师子奋迅兮摇荡乾坤，象王回旋兮不资余力。孰胜孰负，谁出谁入。雨散云收，青天白日。君不见，马驹踏杀天下人，临济未是白拈贼。​」尼妙总颂云：​「金不博金，水不洗水。两既不成，一何有尔。罔明文殊，靴里弄指。​」天衣怀颂云：​「文殊托上梵天，罔明轻轻弹指。女子黄面瞿昙，看他一倒一起。​」宝峰照颂云：​「拂拭瑶琴月下弹，调高雪曲和应难。五侯费尽平生志，从此诗书懒更看。​」石门易颂云：​「坐拥群峰覆白云，莺啼深谷不知春。岩前花雨纷纷落，午梦初回识故人。​」

> 佛灯珣颂云：​「瞿昙身心如泥，女子肝肠似铁。文殊贪寻锅子，罔明由来著楔。历观大地众生，不解闭门作活。不动干戈建太平，雨过青山如黛泼。​」佛照光颂云：​「一亩之地，三蛇九鼠。仔细看来，是何面嘴。​」

> 殃崛摩罗因持钵至一长者门，其家妇人正值产难，长者曰：​「瞿县弟子，汝为至圣，当有何法能免产难？​」殃崛语长者曰：​「我乍入道，未知此法。待我回问世尊，却来相报。​」乃返具事白佛。佛告殃崛：​「汝速去报言，我从贤圣法来，未曾杀生。​」殃崛奉佛语疾往告之，其妇得闻，当时分娩。径山果禅师游方时，以此因缘，请益湛堂准禅师。堂曰：​「正爬着我痒处，这话是金矢法，不会如金，会得如矢。​」山曰：​「岂无方便？​」堂曰：​「我有个方便，只是你划地不会。​」山曰：​「望和尚慈悲。​」堂曰：​「殃崛云：我乍入道未知此法，待问世尊，未到佛座下，他家生下儿子时如何？佛言：我从贤圣法来，未曾杀生。殃崛持此语，未到它家，已生下儿子时如何？​」山当时理会不得，及见圆悟后，过虎丘，阅华严经，至菩萨登第七地证无生法忍云：佛子，菩萨成就此忍，即时得入菩萨第八不动地，为深行菩萨难可知无差别。离一切相、一切想、一切执着，无量无边一切声闻辟支佛所不能及。离诸喧诤，寂灭现前。譬如比丘具足神通，得心自在，次第乃至入灭尽定，一切动心忆想分别悉皆止息。此菩萨摩诃萨亦复如是。住不动地，即舍一切功用行，得无功用法，身口意业念务皆息，住于报行。譬如有人，梦中见身堕在大河，为欲渡故，发大勇猛，施方便故。即便寤寤，既寤寤已，所作皆息。菩萨亦尔，见众生身在四流中，为救度故，发大勇猛，起大精进，故至此不动地。既至此已，一切功用，靡不皆息，二行相行，皆不现前。此菩萨摩诃萨，菩萨心、佛心、菩提心、涅槃心，尚不现起，况复起于世间之心。山于是豁然打失布袋，湛堂所说方便，忽然现前。山后尝颂此因缘，其颂曰：​「华阴山前百尺井，中有寒泉彻骨冷。谁家美人来照影，不照其余照斜领。​」鼓山圭公亦同颂云：​「月里仙娥不画眉，只将云雾作罗衣。不知梦逐青鸾去，犹把花枝盖面归。​」

> 世尊一日因文殊在门外立，乃曰：​「文殊文殊，何不入门来？​」文殊曰：​「我不见一法在门外，何以教我入门。​」报慈遂征云：​「为复是门内语、门外语？​」沩山喆代云：​「吾不如汝。​」黄龙新云：​「文殊恁么道入得门入不得门，若入得门，冰消瓦解。​」

> 无边身菩萨将竹杖量世尊顶，丈六了又丈六，量到梵天，不见世尊顶。乃掷下竹杖，合掌说偈云：​「虚空无有边，佛功德亦然。若有能量者，穷劫不可尽。​」

> 世尊因乾闼婆王献乐，其时山河大地皆作琴声，迦叶起作舞。王问：​「迦叶岂不是阿罗汉诸漏已尽，何更有余习？​」佛曰：​「实无余习，莫谤法也。​」王又抚琴三遍，迦叶亦三度作舞。王曰：​「迦叶作舞，岂不是习。​」佛曰：​「实不曾作舞。​」王曰：​「世尊何得妄语？​」佛曰：​「不妄语。汝抚琴，山河大地木石尽作琴声，岂不是？​」王曰：​「是。​」佛曰：​「迦叶亦复如是，所以实不曾作舞。​」王乃信受。修山主问澄源禅师：​「乾闼婆王奏乐，直得须弥发容，海水腾波，迦叶作舞，作么生会？​」源云：​「迦叶过去世曾作乐人来，习气未除。​」修云：​「须弥岌峇，海水腾波，又作么生？​」源休去。幻寄云：​「有底道，世尊以药去病，澄源以病去药，梦也未梦见乾闼婆王在。​」

> 世尊在第六天说《大集经》​，敕他方此土、人间天上，一切狞恶鬼神，悉皆辑会。受佛付嘱，拥护正法。设有不赴者，四天门王飞热铁轮，追之令集。既集会已，无有不顺佛敕者，各发弘誓，拥护正法。唯有一魔王，谓世尊曰：​「瞿昙，我待一切众生成佛尽，众生界空，无有众生名字，我乃发菩提心。​」天衣怀举云：​「临危不变，真大丈夫。诸仁者，作么生下得一转语，与黄面瞿昙出气。寻常神通妙用智能辨才，都使不着，尽阎浮大地人莫不爱佛。到这里，何者是佛？何者是魔？还有人辨得么？​」良久云：​「欲识魔么？开眼见明。欲识佛么？闭眼见暗。魔之与佛，一时穿却鼻孔。​」妙喜曰：​「天衣老汉，恁么批判，直是奇特。虽然如是，未免话作两橛，若向何者是佛何者是魔处休去，不妨使人疑着。却云：开眼合眼，郎当不少。又云：拄杖一时，穿却鼻孔，雪上加霜。妙喜却为黄面老子代一转语，待遮魔王如此道了，只向他道，几乎错唤你做魔王。此语有两负门，若人检点得出，许你具衲僧眼。​」

> 世尊因调达谤佛，生身入地狱，遂令阿难问：​「你在地狱中安否？​」曰：​「我虽在地狱，如三禅天乐。​」佛又令问：​「你还求出否？​」曰：​「我待世尊来便出。​」阿难曰：​「佛是三界导师，岂有入地狱分。​」调达曰：​「佛既无入地狱分，我岂有出地狱分？​」翠岩真云：​「亲言出亲口。​」

> 湛堂准颂云：​「好笑提婆达多，入捺落十小劫波。虽然得三禅妙乐，吹布毛须还鸟窠。​」松源岳颂云：​「地狱天堂，八字打开，谁知无去亦无来。若言已得三禅乐，未免将身自活埋。​」

> 世尊因文殊忽起法见佛见，被世尊威神摄向二铁围山。五云逢云：​「甚么处是二铁围山？还会么，如今人有起法见佛见，五云与烹茶两瓯，且道是赏伊罚伊，同教义不同教义？​」白云端云：​「大众。世尊当时无大人相，如今若有向承天这里起法见佛见，承天终不敢教动着他。何谓如此？但得雪消去，自然春到来。​」五祖演云：​「白云则具大慈悲。​」遂拍手云：​「曼殊室利普贤大士，不审今后更敢也无？​」自云：​「一度被蛇伤，怕见断井索。​」

> 世尊因灵山会上五百比丘得四禅定，具五神通，未得法忍，以宿命智通，各各自见杀父害母及诸重罪，于自心内，各各怀疑，于甚深法不能证入。于是文殊承佛神力，遂手握利剑，持逼如来。世尊乃谓文殊曰：​「住。住。不应作逆，勿得害吾。吾必被害，为善被害。文殊师利，尔从本已来，无有我人，但以内心见有我人，内心起时，我必被害，即名为害。​」于是五百比丘自悟本心，如梦如幻，于梦幻中无有我人，乃至能生所生父母。于是五百比丘同赞叹曰：​「文殊大智士，深达法源底，自手握利剑，持逼如来身。如剑佛亦尔，一相无有二。无相无所生，是中云何杀。​」天童杰云：​「为人须为彻，杀人须见血。文殊费尽腕头气力，且不知此剑来处，带累释迦老子。通身是口也分疏不下。五百比丘恁么悟去？入地狱如箭射，忽若踏翻大海，踢倒须弥，云门扇子勃跳上天，筑着帝释鼻孔，东海鲤鱼打一棒，雨似盆倾，又作么生商量？​」良久云：​「自从舞得三台后，拍拍元来总是歌。​」

> 世尊因外道问：​「不问有言，不问无言。​」世尊良久，外道叹曰：​「世尊大慈大悲，开我迷云，令我得入。​」作礼而去。阿难白佛：​「外道得何道理？称赞而去。​」世尊曰：​「如世良马见鞭影而行。​」雪窦显云：​「邪正不分，过犹鞭影。​」又云：​「迷云既开，决定见佛，还许它同参也无？若共相委知，则天下宗师并为外道伴侣。如各非印证，则东土衲僧不如西天外道。​」又颂云：​「机轮曾未转，转必两头走。明镜忽临台，当下分妍丑。妍丑分兮迷云开，慈门何处生尘埃。因思良马窥鞭影，千里追风唤得回。唤得回，鸣指三下。​」圜悟勤云：​「鸣指三下，是点破，是撒沙。​」径山果云：​「邪正两分，正犹鞭影。​」百丈恒举此请益法眼，语未终，法眼云：​「住，住。汝拟向世尊良久处会那。​」丈从此悟入。

> 世尊因波斯匿王问：​「胜义谛中有世俗谛否。若言无，智不应二；若言有，智不应一。一二之义，其义云何。​」佛言：​「大王，汝于过去龙光佛时，曾问此义，我今无说，汝今无听，无说无听，是为一义二义。​」翠岩真云：​「波斯匿王善问不善答，世尊善答不善问。一人理上偏枯，一人事上偏枯。翠岩当时若见，点一把火，照看黄面老，面皮厚多少。​」荐福怀云：​「诸仁者，大王分明问，世尊分明答。宾主历然，作么生说个无说无闻底道理？​」

> 世尊因外道问：​「昨日说何法？​」世尊曰：​「说定法。​」外道曰：​「今日说何法？​」曰：​「不定法。​」外道曰：​「昨日说定法，今日何说不定法？​」世尊曰：​「昨日定今日不定。​」五祖戒云：​「何得将别人物作自己用。​」沩山喆云：​「世尊大似看楼打楼。大沩即不然，待问昨日说定今日何说不定，但云非汝境界。​」荐福怀云：​「黄面老，被外道拶着，出自偶然。虽然如此，邪正未分，若人辨得，许你顶门具眼。​」

> 世尊因有异学问：​「诸法是常耶？​」世尊不对。又问：​「诸法是无常耶？​」世尊亦不对。异学曰：​「世尊具一切智，何不对我？​」世尊曰：​「汝之所问，皆为戏论。​」世尊尝在尼俱律树下坐次，因二商人问：​「世尊还见车过否？​」曰：​「不见。​」​「还闻否？​」曰：​「不闻。​」​「莫禅定否？​」曰：​「不禅定。​」​「莫睡眠否？​」曰：​「不睡眠。​」商人乃叹曰：​「善哉。善哉。​」世尊乃觉而不见。世尊因长爪梵志索论义，预约曰：​「我义若堕，当斩首以谢。​」世尊曰：​「汝义以何为宗？​」志曰：​「我以一切不受为宗。​」世尊曰：​「是见受否？​」志拂袖而去，行至中路有省，乃叹曰：​「我义两处负堕，是见若受，负门处粗，是见不受，负门处细。一切人天二乘，不知我义堕处。惟有世尊诸大菩萨，知我义堕。​」回至世尊前曰：​「我义两处负堕，故当斩首以谢。​」世尊曰：​「我法中无如是事，汝当回心向道。​」于是同五百徒众，一时投佛出家，证阿罗汉。天衣怀颂云：​「是见若受破家门，是见不受共谁论。匾担蓦折两头脱，一毛头上现乾坤。​」

> 世尊一日坐次，见二人舁猪过，乃问：​「这个是甚么？​」曰：​「佛具一切智，猪子也不识。​」世尊曰：​「也须问过。​」大阳玄云：​「不因世尊问，洎乎忘却。​」地藏恩云：​「瞿昙老汉，也是无端。大似节目上更生节目，忽被二人呵呵大笑。舁猪便行，一场摩罗。​」

> 世尊在灵山会上拈花示众，是时众皆默然，唯迦叶尊者破颜微笑。世尊曰：​「吾有正法眼藏，涅槃妙心，实相无相，微妙法门，不立文字，教外别传。​」付嘱摩诃迦叶。白云端云：​「迦叶善观风云，别气色，虽然如是，还觉顶门重么？​」复颂云：​「尽说拈花微笑是，不知将底辨宗风。若言心眼同时证，未免朦胧在梦中。​」僧问云峰悦：​「灵山拈花，意旨如何？​」悦云：​「一言已出，驷马难追。​」​「迦叶微笑，意旨如何？​」悦云：​「口是祸门。​」

> 世尊至多子塔前，命摩诃迦叶分座令坐，以僧伽黎围之，遂告曰：​「吾以正法眼藏，密付于汝，汝当护持。​」并敕阿难副贰传化，无令断绝，而说偈曰：​「法本法无法，无法法亦法。今付无法时，法法何曾法。​」尔时世尊说此偈已，复告迦叶：​「吾将金缕僧伽黎衣传付于汝，转授补处。至慈氏佛出世，勿令朽坏。​」迦叶闻偈，头面礼足曰：​「善哉。善哉。我当依敕，恭顺佛教。​」世尊临入涅槃，文殊大士请佛再转法轮，世尊咄曰：​「文殊。吾四十九年住世，未曾说一字。汝请吾再转法轮，是吾曾转法轮耶？​」雪峰空云：​「且道世尊从文殊请，不从文殊请？​」

> 世尊于涅槃会上，以手摩胸告众曰：​「汝等善观吾紫磨金色之身，瞻仰取足，勿令后悔。若谓吾灭度，非吾弟子。若谓吾不灭度，亦非吾弟子。时百万亿众，悉得契悟。​」云峰悦云：​「然膏肓之病，不足以发药。云峰今日且作死马医，汝等诸人，皮下有血么？​」

> 尔时世尊至拘尸那城，告诸大众：​「吾今背痛，欲入涅槃。​」即往熙连河侧娑罗双树下，右胁累足，洎然宴寂。复从棺起，为母说法。特示双足，化婆耆。并说无常偈曰：​「诸行无常，是生灭法。生灭灭已，寂灭为乐。​」时诸弟子，即以香薪竞茶毗之，烬后金棺如故。尔时大众即于佛前，以偈赞曰：​「凡俗诸猛炽，何能致火爇。请尊三昧火，阇维金色身。​」尔时金棺从座而举，高七多罗树，往反空中，化火三昧。须臾灰生，得舍利八斛四斗。即穆王五十二正宗作「三十六」年壬申岁，二月十五日也。自世尊灭后一千一十七年，教至中夏，即后汉永平十年戊辰岁也。世尊涅槃日，迦叶最后至，世尊乃于椁中，露双趺示之。佛鉴勤颂云：​「未出王宫已涅槃，何须双足露金棺。致令迦叶双眉皱，庆喜门前倒刹竿。​」
