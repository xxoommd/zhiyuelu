> 因侍者请浴，师曰：​「既不洗尘，亦不洗体，汝作么生？​」者曰：​「和尚先去，某甲将皂角来。​」师呵呵大笑。一日，见侍者托钵赴堂，乃唤侍者，者应诺。师曰：​「甚么处去？​」者曰：​「上堂斋去。​」师曰：​「我岂不知汝上堂斋去。​」者曰：​「除此外别道个甚么？​」师曰：​「我只问汝本分事。​」者曰：​「和尚若问本分事，某甲实是上堂斋去。​」师曰：​「汝不缪为吾侍者。​」


