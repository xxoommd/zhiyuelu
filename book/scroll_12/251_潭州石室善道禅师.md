作沙弥时，长髭遣令受戒，谓之曰：​「汝回日须到石头和尚处礼拜。​」师受戒后，乃参石头。一日隨头游山次，头曰：​「汝与我斫却面前树子，免碍我。​」师曰：​「不将刀来。​」头乃抽刀倒与，师曰：​「何不过哪头来？​」头曰：​「你用那头作甚么？​」师即大悟，便归长髭。髭问：​「汝到石头否？​」师曰：​「到即到，只是不通号。​」髭曰：​「从谁受戒？​」师曰：​「不依他。​」髭曰：​「在彼即恁么，来我这里作么生？​」师曰：​「不违背。​」髭曰：​「太切切生。​」师曰：​「舌头未曾点着在。​」髭喝曰：​「沙弥出去。​」师便出。髭曰：​「争得不遇于人。​」师寻值沙汰，乃作行者，居于石室。每见僧，便竖起杖子曰：​「三世诸佛，尽由这个。​」对者少得冥契。长沙闻，乃曰：​「我若见，令放下拄杖，别通个消息。​」三圣将此语只对，被师认破是长沙语。杏山闻三圣失机，乃亲到石室。师见杏山，僧众相隨，潜入碓坊碓米。杏曰：​「行者接待不易，贫道难消。​」师曰：​「开心碗子盛将来，无盖盘子合取去。说甚么难消？​」杏便休。仰山问：​「佛之与道，相去几何？​」师曰：​「道如展手，佛似握拳。​」曰：​「毕竟如何的当。可信可依。​」师以手拨空三下曰：​「无恁么事，无恁么事。​」曰：​「还假看教否？​」师曰：​「三乘十二分教是分外事。若与他作对，即是心境两法，能所双行，便有种种见解，亦是狂慧，未足为道。若不与他作对，一事也无。所以祖币道：『本来无一物。』汝不见小儿出胎时，可道我解看教、不解看教？当恁么时，亦不知有佛性义、无佛性义？及至长大，便学种种知解出来，便道我能我解，不知总是客尘烦恼。十六行中，婴儿行为最，哆哆和和时，喻学道之人离分别取舍心，故赞叹婴儿可况喻取之。若谓婴儿是道，今时人错会。​」师一夕与仰山玩月，山问：​「这个月尖时，圆相甚么处去？圆时，尖相又甚么处去？​」师曰：​「尖时圆相隐，圆时尖相在。​」云岩云：​「尖时圆相在，圆时无尖相。​」道吾云：​「尖时亦不尖，圆时亦不圆。​」