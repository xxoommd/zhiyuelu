> 别与法眼同参地藏，所得谓已臻极。暨同辞至建阳，途中谭次，眼忽问：​「古人道，万象之中独露身，是拨万象不拨万象？​」师曰：​「不拨。​」眼曰：​「说甚么拨不拨？​」师懵然不知。却回地藏，藏问：​「子去未久，何以却来？​」师曰：​「有事未决，岂惮跋涉山川。​」奯曰：​「汝跋涉许多山川，也还不惡。​」师未喻旨，乃问，古人道，万象之中独露身，意旨如何？奯曰：​「汝道古人拨万象不拨万象？​」师曰：​「不拨。​」奯曰：​「两个也。​」师骇然沉思，而卻问：​「未审古人拨万象不拨万象？​」奯曰：​「汝唤甚么作万象？​」师方省悟。再谒法眼，酬诘悉符。子方上座自长庆来，谒法眼。眼举长庆偈问曰：​「作么生是万象之中独露身？​」子方举拂子。眼曰：​「恁么会又争得？​」曰：​「和尚尊意如何？​」眼曰：​「唤甚么作万象？​」曰：​「古人不拨万象。​」眼曰：​「万象之中独露身，说甚么拨不拨。​」子方豁然。​《僧宝传》​，子方问法眼曰：​「公久亲长庆，乃嗣地藏，何意哉？​」眼曰：​「以不解长庆说万象之中独露身故。​」子方举拂子示之。眼曰：​「拨万象不拨万象？​」方曰：​「不拨万象。​」眼曰：​「独露身詠。​」方曰：​「拨万象。​」眼曰：​「万象之中吹。​」子方于是悟旨，曰：​「吾几枉度此生。​」

> 示众：​「具足凡夫法，凡夫不知。具足圣人法，圣人不会。圣人若会，即是凡夫。凡夫若知，即是圣人。此语具一理二义，若人辨得，不妨于佛法中有个入处。若辨不得，莫道不疑好。​」妙喜曰：​「点石化为金玉易，劝人除却是非难。​」

> 又云：​「是柱不见柱，非柱不见柱。是非已去了，是非里荐取。​」妙喜咄云：​「又是从头起。​」

> 问：​「如何得出三界？​」师曰：​「是三界则一任出。​」曰：​「不是三界又如何？​」师曰：​「甚么处不是三界？​」问僧：​「甚处来？​」曰：​「翠岩。​」师曰：​「翠岩有何言句示徒？​」曰：​「寻常道，出门逢弥勒，入门见释迦。​」师曰：​「与么道，又争得曰和尚又如何？​」师曰：​「出门逢阿谁？入门见甚么？​」僧于言下有省。


