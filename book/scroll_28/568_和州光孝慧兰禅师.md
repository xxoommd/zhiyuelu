> 不知何许人也，尝以触衣书七佛名，丛林称为兰布视。建炎末，逆虏犯淮。执师见酋长，长曰：​「闻我名否？​」师曰：​「我所闻者唯大宋天子之名。​」长恚令左右以锤击之，锤至辄断坏，长惊异，延麾下敬事之。经旬师索薪自焚，无敢供者，亲拾薪成龛。怡然端坐，烟焰一起，流光四腾。虏跪伏多灼肤者，火绝得五色舍利，并灵骨北归，所执僧尼悉听自便。和人至今咏之。


