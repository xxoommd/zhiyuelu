
> 自退席寓平江之万寿寺，饮啖无择，人多侮之。有以瑞岩唤主人公话问者，师答偈曰：​「瑞岩常唤主人公，突出须弥最上峰。大地掀翻无觅处，笙歌一曲画楼中。​」一日曰：​「吾行矣。​」令拂拭所乘笋舆，乃书偈告众曰：​「道在用处，用在死处。时人只管贪欢乐，不肯学无为。​」叙平昔参问，勉众进修已。忽竖起拳曰：​「诸人且道，这个落在甚么处？​」众无对。师挥案一下曰：​「一齐分付与秋风。​」遂入舆端坐而逝。
