
> 从云盖智禅师出家，执事首座。座一日秉拂罢，师问曰：​「某闻首座所说，莫晓其义，伏望慈悲指示。​」座谆谆诱之，使究无着说这个法，逾两日有省，以偈呈曰：​「说法无如这个亲，十方刹海一微尘。若能于此明真理，大地何曾见一人。​」座骇然，后遍参至石门印契。示寂日，说偈遗众曰：​「昨夜三更过急滩，滩头云雾黑漫漫。一条拄杖为知己，击碎千山与万山。​」
