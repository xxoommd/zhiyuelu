襁褓入寺，见佛喜动眉睫。至沔汉扣丹霞之室，霞问：​「如何是空劫已前自己？​」师拟对，霞曰：​「你闹在且去。​」一日登钵盂峰，豁然契悟，径归侍立。霞掌曰：​「将谓你知有？​」师欣然拜之。霞翌日上堂曰：​「日照孤峰翠，月临溪水寒。祖师玄妙诀，莫向寸心安。​」便下座。师直前曰：​「今日升座更瞒某不得也。​」霞曰：​「你试举我今日升座看。​」师良久，霞曰：​「将谓你瞥地。​」师便出。