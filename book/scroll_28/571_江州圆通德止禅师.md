
> 历阳金紫徐闳中之季子。双瞳绀碧，神光射人。十岁未知书，既我童强记过人，为文多奇语。弱冠梦异僧授四句偈，已而有以南安岩主像遗之者，即傍所载聪明偈，自是持念不忘。后五年随金紫将漕西洛，一夕忽大悟，连作数偈。一曰：​「不因言句不因人，不因物色不因声。夜半吹灯方就枕，忽然这里已天明。​」每啸歌自若，众莫测之。乃力求出家，父弗许，欲以官授之。师曰：​「某方将脱世网，不着三界，岂复刺头于利名中耶。​」请移授从兄珏，遂祝发受具。
