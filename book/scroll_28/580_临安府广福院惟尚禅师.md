初参觉印，问曰：​「南泉斩猫儿，意旨如何？​」印曰：​「须是南泉始得。​」印以前语诘之，师不能对。至僧堂忽大悟曰：​「古人道，从今日去，更不疑天下老和尚舌头，信有之矣。​」述偈呈印曰：​「须是南泉第一机，不知不觉蓦头锥。觌面若无青白眼。还如鷓鷓守空池。​」举未绝，印竖拳曰：​「正当恁么时作么生？​」师掀倒禅床，印遂喝。师曰：​「贼过后张弓。​」便出。