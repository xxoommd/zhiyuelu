> 依宝峰有年无省。因为众持钵，峰自题其像曰：​「雨洗淡红桃萼嫩，风摇浅碧柳丝轻。白云影里怪石露，绿水光中古木清。咦，你是何人？​」至焦山，枯木成禅师见之叹曰：​「今日方知此老亲见先师来。​」师遂请益其赞，成曰：​「岂不见法眼拈夹山境话曰：『我二十年只作境会。』」师即契悟。​《萝湖野录》云：成指偈问师曰：​「汝会么？​」师曰：​「不会。​」成曰：​「汝记得法灯拟寒山诗否？​」师遂踊至谁人知此意令我忆南泉，于忆字处，成遽以手掩师口曰：​「住。住。​」师豁然有省。乃曰：​「元来恁么地。​」成曰：​「汝作么生会？​」师曰：​「春生夏长秋收冬藏。​」成曰：​「直须保任。​」师应诺。


