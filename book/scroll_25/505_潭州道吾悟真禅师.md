> 示众：​「举洞山云：『五台山上云蒸饭，佛殿阶前狗矢天。幡竿头上煎馅子，三个猢孙夜簸钱。』老僧即不然。三面狸奴脚踏月，两头白牯手拿烟。戴冠碧兔立庭柏，脱殼乌龟飞上天。老僧葛藤尽被汝诸人觑破了也。洞山老人，甚是奇特。虽然如是，只行得三步四步，且不过七跳八跳。且道请讹在甚么处？老僧今日不惜眉毛，一时布施。​」良久曰：​「丁宁损君德，无言真有功，任从沧海变，终不为君通。​」问：​「如何是常照？​」曰：​「针锋上须弥。​」​「如何是寂照？​」曰：​「眉毛里海水。​」如何是本来照？​」曰：​「草鞋里脖跳。​」问者退。师曰：​「常照寂照本来照，草鞋底下常脖跳。更会针锋上须弥，眉毛中水常渺渺。​」问僧：​「甚处来？​」曰：​「僧堂里来。​」曰：​「圣僧道甚么？​」僧近前不审。师曰：​「东家作驴，西家作马。​」曰：​「过在甚么处？​」曰：​「万里崖州。​」上堂：​「抝折秤衡，将甚么定斤两？拈却钵盂匙箸，将甚么吃饭？不如向三家村里，东卜西卜，忽然卜着，脱却鼻孔。​」上堂：​「夜来雷声震地，今朝绌雨霏霏。干枯滋润，万物萌芽。且道，嘉州大像长得髭须多少？还有道得者么？若也道得，陕府铁牛是常不轻菩萨。若道不得，土宿拽脱你鼻孔。​」师问僧：​「先行不到，末后太过。​」僧拟提坐具，师指曰：​「离却坐具，作么生道？​」僧曰：​「和尚哪里得这消息来？​」师便打。僧拟提起坐具，师又打曰：​「瞎汉。​」僧拟议，师又打曰：​「且坐吃茶。​」僧便坐。师曰：​「甚处来？​」曰：​「石霜。​」师曰：​「怪得。​」师卧病，院主问：​「和尚近日尊候如何？​」师曰：​「粥饭头不得气力。​」良久曰：​「会么？​」曰：​「不会。​」师曰：​「老鼠尾上带研椎。​」数人新到礼拜，师曰：​「总是浙里师僧。​」曰：​「猢孙向火。​」师曰：​「脖跳作么？​」僧曰：​「今日得见和尚。​」师曰：​「伏惟尚响。​」僧无语。师便打。师在慈明会里，一日提螺蛳一篮，绕院行云：​「卖螺蛳。​」令众下语，皆不契。有一老宿，揭帘见，以目顾视师，放身便卧。师放篮子便行。


