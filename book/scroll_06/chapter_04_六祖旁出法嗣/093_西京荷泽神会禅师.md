
> 见六祖，语具《六祖章》中。弟子光宝问：​「眼耳缘声色时，为复抗行？为有回互？​」师曰：​「抗互且置，汝指何法为声色之体乎？​」宝曰：​「如师所说，即无有声色可得。​」师曰：​「汝若了声色体空，亦信眼耳诸根，及与凡与圣，平等如幻。抗行回互，其理昭然。​」宝顿领悟，即日发去，隐于蒙山。一日乡信至，报二亲俱亡。师入堂白槌曰：​「父母俱丧，请大众念摩诃般若。​」然才集，师便打槌曰：​「劳烦大众下座。​」
