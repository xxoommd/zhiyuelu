> 僧问：​「如何是修善行人？​」师曰：​「担枷带锁。​」曰：​「如何是作恶行人？​」师曰：​「修禅入定。​」

> 曰：​「某甲浅机，请师直指。​」师曰：​「汝问我恶，恶不从善；汝问我善，善不从恶。​」僧良久，师曰：​「会么？​」曰：​「不会。​」师曰：​「恶人无善念，善人无恶心。所以道善恶如浮云，俱无起灭处。​」僧于言下大悟。后破灶堕闻举，乃曰：​「此子会尽诸法无生。​」妙喜曰：​「争奈在髑髅前作妄想何？​」


