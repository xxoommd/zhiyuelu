> 在众日，性豪逸。不事事，众易之，法眼独契重。眼一日问众：​「虎项金铃，是谁解得？​」众无对。师适至，眼举前语问。师曰：​「系者解得。​」眼曰：​「汝辈轻渠不得。​」上堂，有僧出礼拜，师曰：​「道者，前时谢汝请，我将甚么与汝好？​」僧拟问次，师曰：​「将谓相悉，却成不委。​」上堂：​「某甲本欲居山藏拙，养病过时，奈缘先师有未了底公案，出来与他了却。​」时有僧问：​「如何是先师未了底公案？​」师便打，曰：​「祖祢不了，殃及儿孙。​」曰：​「过在甚么处？​」师曰：​「过在我，殃及你。​」江南国主为郑王时，受心法于法眼之室。闻此问师曰：​「先师有甚么不了底公案？​」师曰：​「现分析次。​」翠岩芝云：​「为众竭力，祸出私门。​」天童觉云：​「这僧若是个汉，出来便与掀倒禅床。不惟圜悟举云：​「山僧卑自有出身之路，亦免祖祢不了殃及儿孙。​」志，本亦如斯。今日出来，只为正祖先师。有个现成公案，对众举扬。有不惜性命底，试出来挨拶看。如无，不免自拈自弄去也。喝一喝，以拂子击禅床下座。​」


