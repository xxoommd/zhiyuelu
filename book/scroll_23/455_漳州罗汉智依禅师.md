> 问僧：​「今夏在甚么处？​」僧曰：​「在无言上座处。​」师曰：​「还曾问讯他否？​」僧曰：​「也曾问讯。​」师曰：​「无言作么生问得？​」僧曰：​「若得无言，甚么处不问得？​」师喝曰：​「恰似问老兄。​」师与彦端长老吃饼，端曰：​「百种千般，其体不二。​」师曰：​「作么生是不二体？​」端拈起饼，师曰：​「只守百种千般。​」端曰：​「也是和尚见处。​」师曰：​「汝也是罗公咏梳头样。​」师将示灭，乃谓众曰：​「今晚四大不和畅。云騰鸟飞，风动尘起，浩浩地还有人治得么？若治得，永劫不相识。若治不得，时时常见我。​」言讫告寂。


