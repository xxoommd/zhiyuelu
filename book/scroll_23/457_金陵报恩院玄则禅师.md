问青峰：​「如何是学人自己？​」峰曰：​「丙丁童子来求火。​」后谒法眼，眼问：​「甚处来？​」师曰：​「青峰。​」眼曰：​「青峰有何言句？​」师举前话，眼曰：​「上座作么生会？​」师曰：​「丙丁属火而更求火，如将自己求自己。​」眼曰：​「与么会又争得。​」师曰：​「某甲只与么，未审和尚如何？​」眼曰：​「你问我，我与你道。​」师问：​「如何是学人自己？​」眼曰：​「丙丁童子来求火。​」师于言下顿悟。开堂日，李王与法眼俱在会，僧问：​「龙吟霧起，虎嘯风生。学人知是出世边事，到此为甚么不会？​」师曰：​「会取好。​」僧举头看师，又看法眼，乃抽身入众。法眼与李王当时失色。眼归方丈，令侍者唤问话僧至。眼曰：​「上座适来问底话，许你具眼。人天众前，何不礼拜盖覆却？​」眼摵一坐具，其僧三日后吐光而终。