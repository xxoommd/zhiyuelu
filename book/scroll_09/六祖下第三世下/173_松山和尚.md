同庞居士吃茶。士举橐子曰：​「人人尽有分，为甚么道不得？​」师曰：​「只为人人尽有，所以道不得。​」士曰：​「阿兄为甚么却道得？​」师曰：​「不可无言也。​」士曰：​「灼然，灼然。​」师便吃茶，士曰：​「阿兄吃茶，为甚么不揖客？​」师曰：​「谁？​」士曰：​「庞公。​」师曰：​「何须更揖。​」后丹霞闻乃曰：​「若不是松山，几被个老翁惑乱一上。​」士闻之，乃令人传语霞曰：​「何不会取未举橐子时。​」矢上加尖，旁观呕哕。