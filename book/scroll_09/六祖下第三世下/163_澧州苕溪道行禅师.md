尝曰：​「吾有大病，非世所医。​」后僧问曹山：​「古人曰：『吾有大病，非世所医。』是甚么病？​」山曰：​「攒簇不得底病。​」曰：​「一切众生还有此病也无？​」山曰：​「人人尽有。​」曰：​「和尚还有此病也无？​」山曰：​「正覓起处不得。​」曰：​「一切众生为甚么不病？​」山曰：​「一切众生若病，即非众生。​」曰：​「未审诸佛还有此病也无？​」山曰：​「有。​」曰：​「既有，为甚么不病？​」山曰：​「为伊惺惺。​」