
> 摘茶次。庞蕴曰：​「法界不容身，师还见我否？​」师曰：​「不是老师，洎答公话。​」士曰：​「有问有答，盖是寻常。​」师乃摘茶不听。士曰：​「莫怪适来容易借问。​」师亦不顾。士喝曰：​「这无礼仪老汉，待我一一举向明眼人。​」师乃抛却茶篮，便归方丈。雪窦曰：​「则川只解把定封疆，不能同生同死。当时好与捋下幞头，谁敢唤作庞居士。​」

> 一日，在方丈内坐，士来见乃曰：​「只知端居丈室，不觉僧到参时。​」师垂下一足，士便出行三两步却回，师乃收足。士曰：​「可谓自由自在。​」师曰：​「我是主。​」士曰：​「阿师只知有主，不知有客。​」师唤侍者点茶，士作舞而出。达摩一宗，扫地尽矣。
