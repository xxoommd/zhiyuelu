
> 一日与庞居士路次相逢，问曰：​「南岳得力句，还曾举向人也无？​」士曰：​「曾举来。​」师曰：​「举向甚么人？​」士以手自指曰：​「庞公。​」师曰：​「直是妙德空生，也赞叹不及。​」士却问：​「阿师得力句，是谁得知？​」师戴笠子便行。士曰：​「善为道路。​」师更不回首。径山果云：​「这个话端，若不是庞公，几乎错举似人。虽然如是，百灵输他庞老一着。何故？当时若不得个破笠头遮却髑髅，有甚面目见他龐公。​」
