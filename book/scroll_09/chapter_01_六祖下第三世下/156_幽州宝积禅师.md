
> 因于市肆行。见一客人买猪肉，语屠家曰：​「精底割一斤来。​」屠家放下刀叉手曰：​「长史，那个不是精底？​」师于此有省。又一日出门，见人舁丧，歌郎振铃云：​「红轮决定沉西去，未审魂灵往哪方？​」幕下孝子哭曰：​「哀。哀。​」师身心踊跃，归举似马祖，祖印可之。住盘山宝积。僧问：​「如何是道？​」师便咄。僧曰：​「学人未晓？​」师曰：​「去。​」

> 上堂：​「心若无事，万法不生。意绝玄机，纤尘何立？道本无体，因体而立名；道本无名，因名而得号。若言即心即佛，今时未入玄微；若言非心非佛，犹是指踪极则。向上一路，千圣不传。学者劳形如猿捉影。​」慈明曰：​「向上一路，杨岐曰：​「口上着。​」白云端颂：​「盘山向上路千圣不然。​」何言，罕见行人耳有穿。口上着来无咬处，方知千圣不能传。​」径山果颂：​「不传不然，海口难宣。昆仑顶上，驾起铁船。​」

> 上堂：​「夫心月孤悬，光吞万象。光非照境，境亦非存。光境俱亡，复是何物？妙喜云：​「千年常住一朝僧。​」禅德譬如掷剑挥空，莫论及之不及，斯乃空轮无迹，剑刃无亏。若能如是，心心无知。妙喜云：​「咄。咄。咄。我王库内无如是刀，​《正法眼藏》作二则。​」已下语不录。全心即佛，全佛即人。人佛无异，始为道矣。​」

> 上堂：​「禅德可中学道似地擎山，不知山之孤峻，如石含玉，不知玉之无瑕。若如此者，是名出家。故导师云：『法本不相碍，三际亦复然。无为无事人，犹是金锁难。』所以灵源独耀，道绝无生。大智非明，真空无迹。真如凡圣皆是梦言。佛及涅槃并为增语。禅德直须自看，无人替代。​」

> 上堂：​「三界无法，何处求心？四大本空，佛依何住？璇玑不动，寂尔无言。觌面相呈，更无余事。珍重。​」掩室开颂：​「山舍无尘分外清，石榴花发透帘明。槐阴满地日卓午，梦觉泣营时一声」愚公渊颂：​「依依杨柳欲薯鸦　社后在风卷落花。理策邀朋何处好，山南山北看桑麻。​」雪窦显颂：​「三界无法，何处求心。二句。三界无法，何处求心。白云为盖，流水作琴。一曲两曲无人会，雨过夜塘秋水深。​」

> 师将顺世，告众曰：​「有人邈得吾真否？​」众将所写真呈，皆不契师意。普化出曰：​「某甲邈得。​」师曰：​「何不呈似老僧。​」化乃打筋斗而出，师曰：​「这汉向后掣风狂去在。​」师乃奄化。
