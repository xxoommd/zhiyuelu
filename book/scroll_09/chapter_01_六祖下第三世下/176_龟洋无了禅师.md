> 尝有虎逐鹿入庵，师以杖格虎，鹿得脱去。将示化，述偈曰：​「八十年来辨西东，如今不要白头翁。非长非短非大小，还与诸人色相同。无来无去兼无住，了却本来自性空。​」偈毕俨然告寂。痤于正堂，垂二十载，为山泉淹没。门人发塔，见全身水中而浮。闽王闻之，遣使舁入府庭供养。忽臭气远闻，王焚香祝之曰：​「可还龟洋旧址建塔。​」言讫异香普熏。倾城瞻礼，遂塔于龟洋。隐峰无了，皆于化后假四大说法。


