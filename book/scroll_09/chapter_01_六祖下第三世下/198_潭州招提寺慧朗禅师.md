
> 初参马祖。祖问：​「汝来何求？​」曰：​「求佛知见。​」祖曰：​「佛无知见，知见乃魔耳。汝自何来？​」曰：​「南岳来。​」祖曰：​「汝从南岳来，未识曹溪心要。汝速归彼，不宜他往。​」师归石头，便问：​「如何是佛？​」头曰：​「汝无佛性。​」师曰：​「蠢动含灵，又作么生？​」头曰：​「蠢动含灵，却有佛性。​」曰：​「慧朗为甚么却无？​」头曰：​「为汝不肯承当。​」师于言下信入。住后，凡学者至，皆曰：​「去。去。汝无佛性。​」其接机大约如此。时谓大朗。
