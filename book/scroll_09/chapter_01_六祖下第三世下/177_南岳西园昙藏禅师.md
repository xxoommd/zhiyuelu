> 一日自烧浴次，僧问：​「何不使沙弥？​」师抚掌三下。僧举似曹山，山云：​「一等是拍手抚掌，就中西园奇怪，俱胝一指头禅，盖为承当处不谛当。​」僧却问曹山：​「西园抚掌，岂不是奴儿婢子边事？​」山云：​「是。​」云：​「向上更有事也无？​」山云：​「有。​」云：​「如何是向上事？​」山叱云：​「这奴儿婢子。​」

> 东厨有一大蟒，长数丈，张口呀气，毒焰炽然，侍者请避之。师曰：​「死可逃乎？彼以毒来，我以慈受。毒无实性，激发则强。慈苟无缘，冤亲一揆。​」言讫，其蟒按首徐行，倏然不见。


