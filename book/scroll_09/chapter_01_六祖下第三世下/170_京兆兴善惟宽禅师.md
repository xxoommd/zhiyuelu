
> 僧问：​「狗子还有佛性否？​」师曰：​「有。​」曰：​「和尚还有否？​」师曰：​「我无。​」曰：​「一切众生皆有佛性，和尚因何独无？​」师曰：​「我非一切众生。​」曰：​「既非众生，莫是佛否？​」师曰：​「不是佛。​」曰：​「究竟是何物？​」师曰：​「亦不是物。​」曰：​「可见可思否？​」师曰：​「思之不及，议之不得，故曰不可思议。​」问：​「道在何处？​」师曰：​「只在目前。​」曰：​「我何不见？​」师曰：​「汝有我故，所以不见。​」曰：​「我有我故即不见，和尚还见否？​」师曰：​「有汝有我，展转不见。​」曰：​「无我无汝，还见否？​」师曰：​「无汝无我，阿谁求见？​」

> 僧问：​「狗子还有佛性否？​」师曰：​「有。​」曰：​「和尚还有否？​」师曰：​「我无。​」曰：​「一切众生皆有佛性，和尚因何独无？​」师曰：​「我非一切众生。​」曰：​「既非众生，莫是佛否？​」师曰：​「不是佛。​」曰：​「究竟是何物？​」师曰：​「亦不是物。​」曰：​「可见可思否？​」师曰：​「思之不及，议之不得，故曰不可思议。​」问：​「道在何处？​」师曰：​「只在目前。​」曰：​「我何不见？​」师曰：​「汝有我故，所以不见。​」曰：​「我有我故即不见，和尚还见否？​」师曰：​「有汝有我，展转不见。​」曰：​「无我无汝，还见否？​」师曰：​「无汝无我，阿谁求见？​」
