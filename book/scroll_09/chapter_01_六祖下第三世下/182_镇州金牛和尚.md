> 每自做饭供养众僧。至斋时，舁饭桶到堂前作舞呵呵大笑曰：​「菩萨子吃饭来。​」

> 长庆棱云：​「大似因斋庆赞。​」大光诲，因僧问云：​「长庆道因斋庆赞，意旨如何？​」光乃作舞，僧礼拜。光云：​「见甚道理便礼拜？​」僧却作舞。光云：​「这野狐精。​」雪窦显云：​「虽然如是，金牛不是好心。​」圜悟勤云：​「且道大光云这野狐精，与藏头白、海头黑，是同是别？这漆桶，又道好师僧，且道是同是别。​」雪窦显颂：​「前箭犹轻后箭深，谁云黄叶是黄金。曹溪波浪如相似，无限平人被陆沉。​」


