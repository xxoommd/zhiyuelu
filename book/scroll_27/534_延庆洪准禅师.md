
> 得法黄龙，天资纯至，闻人之善，喜见眉宇，闻人之恶，合掌扣空，暮年不领院事。寓迹于寒溪寺，年已逾八十矣。平生日夕无所营为，眠食之余，惟吟梵音赞观世音而已。临寂，弟子皆赴供，惟一仆夫在，安坐读《孔雀经》一周，瞑目而逝，三日不倾，乡人观者如堵，师忽开目而笑，使坐于地。弟子还，师呼立其右，握手如炊熟状。良久视之，寂然去矣，颜色如生，道俗塑而龛之。
