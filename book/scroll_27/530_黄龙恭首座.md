
> 出世住禅林，访法昌遇和尚，遇问曰：​「见说你要为黄龙烧香，是否？​」曰：​「不敢。​」遇曰：​「龙生龙子，须是解兴云吐雾始得。​」师曰：​「随家丰俭。​」遇曰：​「你未拈香，早钝置黄龙了也。​」师曰：​「且莫多口。​」遇曰：​「你且道黄龙实头处作么生？​」师提起坐具，遇唤行者，讨坐具来。行者提在手中，遇便打云：​「你三十年后，也道见老僧来。​」师后住衡之华光，乃有坦率之风，罹有司民其衣，华光既遭回禄。而师语录，于灰烬中字画无损，余纸悉尽，信般若之明验矣。
