
> 参慧林，因吃颠有省，作偈曰：​「这一交这一交，万两黄金也合消。头上笠腰下包，清风明月杖头挑。​」富郑公因赵清献公警发，不舍昼夜，力进此道，谒师于投子，会师方为众登座。富见师左右顾视，忽有省，因执弟子礼。趋函丈，命侍者请为入室，师见即曰：​「相公已入来，富弼犹在外。​」富闻汗流浃背，即大悟，随以颂寄圆照，颂见圆照章中。
