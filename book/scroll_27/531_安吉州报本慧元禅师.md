
> 参黄龙，师每坐下板，辄自引手反复视之曰：​「宁有道理而云似佛手，知吾家揭阳，而乃复问生缘何处乎？​」久而顿释其疑。一日为达上座咨问入室，龙曰：既是达了，为甚么更来？师曰：​「事不厌细。​」龙曰：​「你便打赶出去，不是做得老僧侍者。​」师曰：​「不得一句。​」龙遂行入方丈，师曰：​「大小黄檗，龙头蛇尾。​」龙笑而已。师胁不至席三十年，平生规法，南禅师作止。元佑六年十一月十六日，升座说偈曰：​「五十五年梦幻身，东西南北孰为亲。白云散尽千山外，万里秋空片月新。​」言讫而化。
