
> 因禅月大师指参石霜，霜问：​「秀才何姓？​」曰：​「姓张名拙。​」霜曰：​「觅巧尚不可得，拙自何来？​」张忽有省，乃呈偈曰：​「光明寂照遍河沙，凡圣含灵共我家。一念不生全体现，六根才动被云遮。破除烦恼重增病，趣向真如亦是邪。随顺世缘无挂碍，涅槃生死等空花。​」妙喜曰：​「驴拣湿处尿。​」云门问僧：​「光明寂照遍河沙，岂不是张拙秀才语？​」僧云：​「是。​」门云：​「话堕也。​」
