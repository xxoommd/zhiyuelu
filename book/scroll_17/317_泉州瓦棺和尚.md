> 在德山为侍者。一日，同入山斫木。山将一碗水与师，师接得便吃却。山曰：​「会么？​」师曰：​「不会。​」山又将一碗水与师。师又接吃却。山曰：​「会么？​」师曰：​「不会。​」山曰：​「何不成褫取不会底？​」师曰：​「不会又成褫个甚么？​」山曰：​「子大似个铁橛。​」住后，雪峰访师。茶话次，峰问：​「当时在德山斫木因缘作么生？​」师曰：​「先师当时肯我。​」峰曰：​「和尚离师太早。​」时面前偶有一碗水，峰曰：​「将水来。​」师便度与，峰接得便泼却。云门云：​「莫压良为賤。​」


