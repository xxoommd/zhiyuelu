> 问僧，有个事，与上座商量得么？曰：​「合取狗口。​」公自捆口曰：​「某甲罪过。​」曰：​「知过必改。​」公曰：​「恁么则乞上座口吃饭得么？​」斋次，拈起胡饼问僧：​「江西湖南还有这个么？​」曰：​「尚书适来吃个甚么？​」公曰：​「敲钟谢响。​」又与僚属登楼次，见数僧行来，有一官人曰：​「来者总是行脚僧。​」公曰：​「不是。​」曰：​「焉知不是？​」公曰：​「待来勘过。​」须臾僧至楼前，公蓦唤上座，僧皆举首，公谓诸官曰：​「不信道。​」看资福，福见来，便画一圆相。公曰：​「弟子恁么来皂已是不着便，何况师更画一圆相。​」福便掩却方丈门。雪窦云：​「陈操只具一只眼。​」复颂云：​「团团珠绕玉珊珊，马載驴驮上铁船。分付海山无事客，钓鳌时下一棬挛。​」复云：​「天下衲僧跳不出。​」


