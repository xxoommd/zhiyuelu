玄沙室中，参讯居首。因问：​「如何是第一月？​」沙曰：​「用汝个月作么？​」师从此悟人。上堂：​「我此间粥饭因缘，为兄弟举唱，终是不常。欲得省要，却是山河大地与汝发明。其道既常，亦能究竟。若从文殊门入者，一切无为。土木瓦砾，助汝发机。若从观音门入者，一切音响，虾蟆蚯蚓，助汝发机。若从普贤门入者，不动步而到。以此三门方便示汝。如将一只折箸搅大海水，令彼鱼龙知水为命。会么？若无智眼而审谛之，任汝百般巧妙，不为究竟。​」师问了院主：​「只如先师道，尽十方世界是真实人体，你还见僧堂么？​」了曰：​「和尚莫眼花。​」师曰：​「先师迁化，肉犹暖在。​」