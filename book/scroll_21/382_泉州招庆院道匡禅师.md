> 在长庆会下作桶头，常与众僧语话。一日庆见乃曰：​「尔每日口唠唠地作么？​」师曰：​「一日不作，一日不食。​」庆曰：​「与么则磨弓错箭去也。​」师曰：​「专待尉迟来。​」庆曰：​「尉迟来后如何？​」师曰：​「教伊筋骨遍地，眼睛突出。​」庆便出去。普请担泥次，师中路按拄杖問僧云：​「上窟泥，下窟泥？​」僧云：​「上窟泥。​」师打一棒。又问一僧，僧云：​「下窟泥。​」师亦打一棒。又问明招，招放下泥担叉手云：​「请师鉴。​」师便休。径山果云：​「招庆虽然休去，争奈明招不甘。云门当时若见他放下泥擔云请师鉴，劈脊也与一棒，看他如何折合。​」


