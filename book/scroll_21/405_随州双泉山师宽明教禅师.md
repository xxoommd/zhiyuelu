> 初在云门。一日，闻白槌曰：​「请师宽充典座。​」师翻筋斗出众曰：​「云门禅属我矣。​」又一日，云门问师：​「今日吃得几个胡饼？​」师曰：​「五个。​」门曰：​「露柱吃得几个？​」师曰：​「请和尚茶堂里吃茶。​」师一日访白兆，兆曰：​「老僧有个木鱼颂。​」师曰：​「请举看。​」兆曰：​「伏惟烂木一橛，佛与众生不别。若以杖子击着，直得圣凡路绝。​」师曰：​「此颂有成褫无成褫？​」兆曰：​「无成褫。​」

> 师曰：​「佛与众生不别聻。​」侍僧救曰：​「有成褫。​」师曰：​「直得圣凡路绝聻。​」当时白兆一众失色。


