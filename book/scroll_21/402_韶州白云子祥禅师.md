> 上堂：​「诸人会么？但向街头市尾、屠儿魁刽、地獄鑊汤处会取？若恁么会得，堪与人天为师。若向衲僧门下，天地悬殊。更有一般底，只向长连床上作好人去。汝道此两般人，哪个有长处？无事，珍重。​」问僧：​「不坏假名，而谈实相，作么生？​」僧指椅子曰：​「这个是椅子。​」师以手拨椅曰：​「与我将鞋袋来。​」僧无对。师曰：​「这虚头汉。​」云门闻乃云：​「须是我祥兄始得。​」

> 将示灭，白众曰：​「某甲虽提祖印，未尽其中事。诸仁者，且道其中事作么生？莫是无边中内外已否？若如是会，即大地如铺沙。​」良久曰：​「去此即他方相见。​」言讫而寂。


