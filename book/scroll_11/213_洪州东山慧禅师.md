
> 同大于、南用到茶堂，有僧近前不审。用曰：​「我既不纳汝，汝亦不见我。不审阿谁？​」僧无语。师曰：​「不得平白地恁么问伊。​」用曰：​「大于亦无语那。​」于把定其僧曰：​「是你恁么累我亦然。​」便打一捆。用大笑曰：​「朗月与青天。​」大于侍者到，师问：​「金刚正定，一切皆然。秋去冬来，且作么生？​」者曰：​「不妨和尚借问。​」师曰：​「即今即得，去后作么生？​」者曰：​「谁敢问着某甲？​」师曰：​「大于还得么？​」者曰：​「犹要别人点检在。​」师曰：​「辅弼宗师，不废光彩。​」侍者礼拜。
