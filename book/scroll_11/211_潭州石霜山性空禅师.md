
> 僧问：​「如何是祖师西来意？​」师云：​「如人在千尺井中，不假寸绳，出得此人即答汝西来意。​」僧曰：​「近日湖南畅和尚出世，亦为人东语西话。​」师唤沙弥，拽出这死尸着。沙弥即仰山。山后问耽源：​「如何出得井中人？​」源曰：​「咄。痴汉，谁在井中？​」山复问沩山。沩召慧寂，山应诺。沩曰：​「出也。​」仰山住后，常举前语谓众曰：​「我在耽源处得名，沩山处得地。​」
