一日入南泉设斋，黄檗为首座。行者请施财，座曰：​「财法二施，等无差别。​」甘曰：​「恁么道，争消得某甲嚫。​」便将出去。须臾复入，曰：​「请施财。​」座曰：​「财法二施，等无差別。​」甘乃行赚。翠岩真云：​「甘贄行者黠儿落节，黄檗施財何曾梦见。​」妙喜举翠岩语云：​「一等是隨邪逐恶，这云居罗汉较些子。​

」又一日，入寺设粥，仍请南泉念诵。泉乃白椎曰：​「请大众为狸奴白牯念《摩诃般若波罗蜜》​。​」甘拂袖便出。泉粥后问典座：​「行者在甚处？​」座曰：​「当时便去也。​」泉便打破锅子。妙喜云：​「心不負人，面无慚色。​」颂云：​「南泉打破闲家具，浩浩诸方作话看。今日为君重举过，明明历历不颛预。​」