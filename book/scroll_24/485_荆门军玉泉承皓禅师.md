
> 无尽居士张公奉使京西南路，就谒之。问曰：​「师得法何人？​」师曰：​「复州北塔广和尚。​」公曰：与伊相契，可得闻乎，师曰：​「只为伊不肯与人说破，公善其言。​」制犊鼻混，书列代祖师名字。乃曰：​「惟有文殊普贤较些子。​」且书于带上。故丛林目为皓布混。元丰间，首众于襄阳谷隐，有乡僧亦效之。师见而诟曰：​「汝具何道理，敢以为戏事耶？呕血无及耳。​」僧寻于鹿门，如所言而逝。僧入室次，狗子在室中。师叱一声，狗子便出去。师曰：​「狗却会，你却不会。​」一日众集，师问曰：​「作什么？​」曰：​「入室。​」师曰：​「待我抽解来。​」及上厕来，见僧不去，以拄杖赶散。一日，为张无尽举传大士颂曰：​「空手把钽头，步行骑水牛。人从桥上过，桥流水不流。​」又举洞山颂曰：​「五台山顶云蒸饭，佛殿阶前狗尿天。刹竿头上煎锤子，三个猢狲夜簸钱。​」此二颂，只颂得法身边事，不颂得法身向上事。张曰：​「请和尚颂。​」师曰：​「昨夜雨霶烹，打倒蒲萄棚。知事普请，行者人力。拄底拄，撑底撑，撑撑拄拄到天明，依旧可怜生。​」示寂，门人围绕。师笑曰：​「吾年八十一，老死舁尸出。儿郎齐着力，一年三百六十日。​」言毕而逝。
