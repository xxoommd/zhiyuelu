> 谒谷隐，问出家事。隐以崔赵公问径山公案答之。公于言下大悟，作偈曰：​「学道须是铁汉，着手心头便判。直趋无上菩提，一切是非莫管。​」宗门武库云：​「李公得心要于石门聪禅师，尝作二句偈，寄发运朱正辞。时许式为淮南漕，朱以李颂示，许请赓之。朱曰：『雨催樵子还家。』许云：『风送渔舟到岸。』又请浮山远禅师和之，山偈曰：『学道须是铁汉，着手心头便判。通身虽是眼睛，也待红垆再煅。钮麑触树迷封，豫让藏身吞炭。鬻飞影落秋江，风送芦花两岸。』诸公见大敬之，李后复续末二句。今所传，惟李一颂而已。​」


