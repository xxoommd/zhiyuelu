寻常扃户，人罕见之。一日，雪峰伺便扣門，师开门，峰蓦胸掐住曰：​「是凡是圣。​」师唾曰：​「这野狐精。​」便推出闭却门。峰曰：​「也只要识老兄。​」雪峰至敲門，师曰：​「谁？​」峰云：​「凤皇儿。​」师云：​「作甚么？​」峰云：​「来啖老鹳。​」师便开门扭住云：​「道。道。​」峰拟议，师便托开闭却门。峰住后示众云：​「我当时若入得老观门，你这一队疃酒糟汉向甚处摸索。​」曹山行脚时，问：​「如何是毗卢师法身主？​」师曰：​「我若向你道，即別有也。​」曹山举似洞山。山曰：​「好个话头，只欠进语。何不问为甚么不道？​」曹却来进前语，师曰：​「若言我不道，即哑却我口。若言我道，即謇却我舌。​」曹山归举似洞山，山深肯之。